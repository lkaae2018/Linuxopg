Jeg ved en svalerede.
Jeg siger ikke mer'.
Den findes på en hede
et sted, som ingen ser.


Jeg lurer bag en slåen,
der står jeg ganske nær.
Jeg rækker mig på tåen,
og holder på mit vejr.




I reden er der unger
og ungerne har dun.
De pipper, de har tunger,
og reden er så lun.


Og de to gamle svaler,
de flyver tæt omkring.
Jeg tænker nok, de mærker,
jeg gør dem ingenting.


For ræven han vil bide,
og drengen samle bær.
...Men ingen skal få vide,
hvor svalereden er.







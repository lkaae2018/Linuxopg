Det var en lørdag aften
jeg sad og vented' dig.
Du loved' mig at komme vist
men kom dog ej til mig.
Du loved' mig at komme vist
men kom dog ej til mig.

Jeg stod op søndag morgen
og flettede mit hår.
Så gik jeg om ad kirken hen
og ad den kirkesti.
Så gik jeg om ad kirken hen
og ad den kirkesti.

Men du kom ej i kirken
og ej i kirken ind.
For du har få't en anden kær
og slagen mig af sind.
For du har få't en anden kær
og slagen mig af sind.

De røde bånd og skønne
som du engang mig gav,
dem bærer jeg ret aldrig mer'
jeg stunder til min grav.
dem bærer jeg ret aldrig mer'
jeg stunder til min grav.
